<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="cs">
<link rel="stylesheet" type="text/css" href="UniSave2006.css">
<title>Jak vybrat správný sériový port?</title>
</head>

<body>

<h1><b>Jak vybrat správný sériový port?</b></h1>

<p>Sériové porty mohou být dvou typů, jak je zobrazeno na Obr. 1 a Obr. 2. </p>

<p>Starší počítače většinou mají sériový port <b>com1</b> typu 1<span lang="en-us">;</span> na ten bývá 
připojena myš. Sériový port <b>com2</b> pak bývá typu 2.</p>

<p>Novější počítače mívají oba dva sériové porty typu 1, některé modely počítačů jsou opatřeny popisy jednotlivých portů. Pokud popisy chybí, je třeba vyzkoušet 
načítání hodnot z portu <b>com1</b> nebo <b>com2</b>.</p>
<div align="center">
  <center>
<table border="0" cellpadding="5" cellspacing="0" style="border-collapse: collapse" bordercolor="#111111" width="0*" id="table2">
  <tr>
    <td width="0*" align="center">
	<p class="ImageParagraph"><img border="0" src="../images/picture_com1.jpg" width="96" height="44"></td>
    <td width="50" align="center">&nbsp;</td>
    <td width="0*" align="center">
    <p class="ImageParagraph">
    <img border="0" src="../images/picture_com2.jpg" width="244" height="44"></td>
  </tr>
  <tr>
    <td width="0*" align="center"><b>Obr. 1</b><p style="text-align: center"><b>Sériový port typ 1</b></td>
    <td width="50" align="center">&nbsp;</td>
    <td width="0*" align="center"><b>Obr. 2</b><p style="text-align: center"><b>Sériový port typ 2</b></td>
  </tr>
</table>

  </center>
</div>

<h2>Infračervený port</h2>
<p>Pokud připojujeme měřící přístroj k počítači pomocí infračerveného portu, je 
třeba zvolit port, ke kterému je připojen kabel od infračerveného portu.</p>

<h2>Redukce na USB</h2>
<p>V obchodech s počítačovou technikou jsou dnes běžně k dostání redukce 
sériového portu na USB, což umožní připojit měřící zařízení například k 
notebookům, které nemají sériový port.</p>
<p>Při prvním připojení redukce do počítače je třeba nainstalovat ovladače 
dodané výrobcem redukce, pokud systém automaticky zařízení nerozpozná (ovladače 
jsou již obsaženy ve výchozí instalaci systému Windows).</p>
<p>Následně je třeba zjistit, pod jakým sériovým portem se skrývá připojená 
redukce, to zjistíme ve Správci zařízení. Správce zařízení spustíme kliknutím na 
tlačítko Start, poté na nabídku Ovládací panel, zde je nutno vybrat kategorii 
Výkon a údržba a v ní ikonu Systém. Ve zobrazeném dialogovém okně je nutno 
vybrat záložku Hardware a kliknout na tlačítko Správce zařízení.</p>
<p>Ve správci zařízení je třeba rozbalit seznam Porty (COM a LPT). Tento seznam 
obsahuje seznam všech sériových a paralelních portů v počítači. Zde je také 
obsažen sériový port připojené redukce. Jeho název, například COM4 nebo COM8 je 
nutno uvést v programu UniSave. Pokud nejde v <a href="MainFrame.html">okně 
měření</a> nastavit tento sériový port, je nutno jej přidat v dialogovém okně
<a href="SettingDialog.html">Nastavení</a>.</p>

</body>

</html>
